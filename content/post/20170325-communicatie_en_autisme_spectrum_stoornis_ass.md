---
draft: false
lastmod: 2022-03-11T15:05:40.024Z
title: Waarom communicatie lastiger is voor mensen met Autisme Spectrum Stoornis (ASS)
description: "Deze afbeelding laat in één oogopslag zien hoe complex
  communicatie kan zijn voor mensen met ASS. Het heeft me geholpen mijn eigen
  communicatiestijl te verbeteren in contact met mensen met ASS. "
date: 2017-03-25
categories:
  - ggz
  - mens-maatschappij
tags:
  - autisme
  - communicatie
  - ass
image: /images/communicatie-autisme.png
---
!

Bovenstaande afbeelding laat op prachtige wijze zien hoe complex een 'gewoon gesprek' kan zijn voor mensen met ASS (Autisme Spectrum Stoornis).  Bij het origineel van deze afbeelding (van [the Little Black Duck](https://www.thelittleblackduck.com.au/product/autism-and-communication/)) staat een Engelstalige uitleg, die ik hieronder in het Nederlands heb vertaald:

> "Sociale communicatie (zoals een gesprek) is voor een persoon met Autisme Spectrum Stoornis (ASS) zelden intuïtief. Het wordt op cognitieve wijze verwerkt. Gesproken woord, vooral in sociale context, kan erg lastig zijn om te verwerken. Voor veel mensen in het spectrum blijven gesprekken altijd een beetje ongemakkelijk, omdat er zo veel achtergrondinformatie is dat moeilijk weggefilterd kan worden. Dat is vermoeiend. Bij stress, frustratie, boosheid of enthousiasme wordt verbale communicatie nog lastiger.
>
> Wil je effectiever en productiever communiceren met iemand met ASS? Geef hem of haar dan wat meer tijd. Tijd om jouw boodschap te interpreteren en om een passend antwoord te vormen.  Wees open, eerlijk en direct over je intenties en in je taalgebruik. "

Een sterke en herkenbare tekst, wat mij betreft. De tips over de manier van communiceren (open, eerlijk en direct over intenties en in je taalgebruik) vind ik erg waardevol. Overigens niet alleen bij mensen met ASS; ook bij mensen die zich om andere redenen moeilijk kunnen focussen op je boodschap (zoals bij mensen met een schizofrenie of psychotische klachten) heb ik gemerkt dat kort, concreet en helder taalgebruik het best werkt, waarbij je je intenties snel en helder communiceert (je kan er dus geen 'doekjes om winden' of 'om de hete brei heendraaien', beiden spreekwoorden die weer heel onpraktisch zijn om te gebruiken bij mensen met ASS, omdat zij vaak uitgaan van de letterlijke betekenis in plaats van de figuurlijke)

Ik ben benieuwd naar jouw ervaringen! Wat vind jij van bovenstaande tekst en afbeelding?
