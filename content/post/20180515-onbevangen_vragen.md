---
title: Onbevangen vragen
date: 2018-05-15
categories:
  - mens-maatschappij
tags:
  - chocolade
  - jongeren
  - ongesteld
  - vragen
lastmod: 2022-03-11T15:05:50.533Z
image: /images/ongesteld-e1526372358474.jpg
---

Jongeren kunnen prachtig onbevangen vragen stellen. Als volwassene denk je het antwoord meestal wel te weten, maar soms zit je er flink naast! Laatst nog kreeg ik een zo'n vraag over ongesteldheid...

> Samen met een jongen van 18 liep ik naar de supermarkt, omdat hij iets wilde kopen voor z'n vriendinnetje. Als we bij de gang met snoep komen blijft hij een tijdje staan, starend naar de verschillende chocoladerepen.  Na een tijdje verbreekt hij de stilte met de vraag: “_Stijn… Van wat voor chocola houdt een wijf dat ongesteld is?_”

Ik geloof dat ik iets gezegd heb over persoonlijke voorkeuren, en dat je je vriendin (niet 'wijf') dus moet leren kennen.  Toen ik deze situatie deelde met vrienden en collega's, bleek trouwens dat ik er ontzettend naast zat! Er is een eenduidig antwoord op de vraag, dat ik van drie aparte bronnen te horen kreeg (en meerdere dames daarna bevestigd hebben). Het juiste antwoord blijkt namelijk: "_Tony Chocolony Karamel en Zeezout_"!

![](images/chgoco.png)

Wist ik veel... daar stond ik dan, te bazelen over persoonlijke voorkeuren. Je bent nooit te oud om te leren, dat blijkt maar weer! ;)

