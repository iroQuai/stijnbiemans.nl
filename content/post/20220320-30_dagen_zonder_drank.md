---
title: 30 dagen zonder drank
date: 2022-03-20T22:24:39.017Z
draft: true
---
Hoe is het om 30 dagen geen alcohol te drinken? ​Journalist Ernst-Jan Pfauth schrijft er een interessant artikel over op de Correspondent: "Dertig dagen geen drank". Wat Pfauth merkt, is het stoppen met alcohol drinken an sich niet zo moeilijk is. Des te moeilijker blijkt het verantwoorden van die keuze aan zijn omgeving!

Zijn verklaring is als volgt: Met het gezamenlijk drinken van alcohol komt de belofte dat de situatie 'uit de hand kan lopen' op een leuke, gekke manier; dat het een wilde avond kan worden. Als één iemand uit die groep besluit niet te drinken, zal die persoon veel helderder blijven dan de anderen. Helderder, als in bewuster en verstandiger, maar ook meer geremd en 'saaier'. Met de persoonlijke keus niet (mee) te drinken, verpest je het dan dus ook voor de rest van de groep!  Uit her artikel:

"Want wie nuchter blijft, verliest gegarandeerd niet de controle en sluit bij voorbaat elke ernstige vorm van losbandigheid uit. Dat maakt de avond tot een gewone avond. Je verpest het voor de rest."

Deze conclusie wordt nog eens onderstreept in het artikel "judging levels of drunkenness" van Cardiff University. Uit hun onderzoek bleek namelijk dat hoe je je eigen staat van dronkenschap beoordeeld, voornamelijk afhankelijk lijkt van de mensen waarmee je op dat moment bent (cq: drinkt).

When drunk and surrounded by other drinkers, people’s judgements of their own levels of intoxication and the associated risks are related to the drunkenness of their peers, not on the objective amount of alcohol they have actually consumed, reveals a study by Cardiff University.

Als je weet dat er één vriend nuchter blijft, zal dat dus ook een effect hebben op je perceptie van je eigen staat van zijn. Positief als het gaat om het inschatten van de risico's die je alcoholgbruik met zich meebrengen, maar negatief als je hoopt er een gekke, wilde avond van te maken waarin 'alles kan'.