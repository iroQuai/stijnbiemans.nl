---
title: "Binnenkort in de woestijn: kunstobjecten met drinkwaterfontein!"
date: 2017-02-05
categories:
  - kunst-creativiteit
  - technologie
tags:
  - beelden
  - drinkwater
  - duurzaamheid
  - woestijn
coverImage: Woestijn-Sunglacier-design-02-small-e1491636041364.jpg
lastmod: 2022-03-11T14:54:06.610Z
draft: false
---
Kunst en technologie, wat een fascinerende combinatie is dat toch. Laatst stuitte ik op het SunGlacier project. Hun streven: mensen stimuleren creatieve oplossingen te vinden voor de uitdagingen die klimaatverandering met zich meebrengt.

De ideeën op de website spreken in ieder geval tot de verbeelding: Kunstobjecten in de woestijn die, werkend op zonne-energie, waterdeeltjes uit de lucht verzamelen en vervolgens gebruiken voor een fontein of zelfs waterval.

![](/images/Woestijn-Sunglacier-design-02-small-e1491636041364.jpg) ![](/images/Woestijn-Sunglacier-design-02-small-e1491636041364.jpg) ![](/images/Woestijn-Sunglacier-design-02-small-e1491636041364.jpg) ![](/images/Woestijn-Sunglacier-design-02-small-e1491636041364.jpg)

\[gallery link="file" columns="4" ids="180,177,179,187"]

Krankzinnig bedacht, maar fantastisch! Een lust voor het oog en nog functioneel ook; het maakt drinkwater toegankelijk op nieuwe plekken. De plaatjes hierboven blijven tot op heden nog vooral een fantasie, een droom. Maar wat ik zo tof vind, is dat ze die droom stap-voor-stap waarheid proberen te maken. De technologie achter het concept werkt namelijk ècht.

Hoe die technologie [precies werkt](http://sunglacier.nl/sunglaciers-dc03-breakthrough-technology-now-online) gaat me wat boven de pet, maar het apparaat werkt in ieder geval op zonne-energie en werkt het best op plekken waar veel zon is en weinig drinkwater - zoals in de woestijn dus! Een paar van dit soort apparaten zouden een gezin van drinkwater kunnen voorzien. Op grotere schaal zou deze technologie zelfs landbouw kunnen realiseren op plekken waar dat nu nog niet mogelijk is, zoals (wederom) de woestijn dus!

\[gallery link="file" columns="5" ids="181,182,183,186,188"]

De Volkskrant publiceerde er recentelijk nog  [dit artikel](https://blendle.com/i/de-volkskrant/zonnewater/bnl-vkn-20170204-7703889?sharer=eyJ2ZXJzaW9uIjoiMSIsInVpZCI6InN0aWpuYmllbWFucyIsIml0ZW1faWQiOiJibmwtdmtuLTIwMTcwMjA0LTc3MDM4ODkifQ%3D%3D) over. Als je geen Volkskrant lid bent kan je 'm trouwens ook lezen op [op blendle](http://www.volkskrant.nl/wetenschap/dit-apparaat-produceert-drinkwater-met-zonne-energie~a4457557/?utm_content=bufferef8db&utm_medium=social&utm_source=app.net&utm_campaign=buffer) voor 15 cent. En tot slot staat er nog allerlei info op de website: <http://sunglacier.nl/>