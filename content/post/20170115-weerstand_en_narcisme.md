---
title: Weerstand en Narcisme
date: 2017-01-15
categories:
  - ggz
  - mens-maatschappij
tags:
  - diagnostiek
  - dsm
  - martin-appelo
  - narcisme
  - weerstand
lastmod: 2022-04-09T20:50:27.917Z
image: /images/appelo-narcist-tedx.jpg
---

Als aanvulling op mijn werk als begeleider bij Wier ([Altrecht Aventurijn](https://www.altrecht.nl/zorgeenheid/aventurijn-wier/)) volg ik sinds september '16 de opleiding tot [GGZ Agoog bij de RINO groep.](http://www.rinogroep.nl/GA16A) Op advies van collega's probeer ik zo nu en dan wat van de opgedane kennis te delen. Hieronder een eerste poging! Reacties, feedback, vragen en andere opmerking zijn zeer welkom...

**Signalen bij weerstand** 

Afgelopen maandag op school kreeg ik onderstaand rijtje te zien over ‘signalen bij weerstand’:

1. Debatteren: uitdagen, in twijfel trekken, vijandigheid
2. Onderbreken: door heen praten of afbreken
3. Ontkenning: anderen schuld geven, niet mee eens zijn, excuseren, minimaliseren, negativisme, niet bereid te veranderen
4. Negeren: de draad kwijt zijn, geen antwoord geven, geen reactie geven, zijpaden inslaan

Bij het lezen van dit rijtje moest ik sterk aan één van mijn cliënten denken. Al deze beschrijvingen zie ik bijna dagelijks voorbij komen in contact met hem. Tijdens mijn opleiding werd benoemd je een veelvoud van deze signalen vaak ziet bij de diagnoses [Narcisme](https://www.dsm5online.nl/domeinen/item/7909761d-3cc0-4d97-971f-45efd77a2f56/1/-/7909761d-3cc0-4d97-971f-45efd77a2f56?solrID=wd_document___202770___0&solrQ=Narcistische+Persoonlijkheidsstoornis) en [Antisociale Persoonlijkheidsstoornis](https://www.dsm5online.nl/domeinen/item/c2eaef90-e2ca-4b09-a4ca-3c3acadec77c/1/-/antisociale-persoonlijkheidsstoornis/) (APS). Toen ik de dag na het college het dossier van de desbetreffende client doorkeek, bleek inderdaad dat hij de diagnose antisociale persoonlijkheidsstoornis" had gekregen.

**Narcisme** 
In hoeverre Narcisme nu precies afwijkt van APS durf ik niet te zeggen, maar ook bij onderstaande video over Narcisme moest ik regelmatig aan diezelfde cliënt denken. In deze TEDx-talk van Martin Appelo word op een heldere manier uitgelegd wat een Narcistische Persoonlijkheidsstoornis inhoudt en hoe dit ontstaat.

Het geeft mij in ieder geval nieuwe inzichten over waar gedrag bij sommige van onze cliënten vandaan kan komen.


{{< youtube id="RSd317TLlbc" title="For Narcissists From a Narcissist: Martin Appelo at TEDxGroningen" >}}
