---
draft: false
lastmod: 2022-03-11T15:05:37.660Z
title: Hoe aardig ben jij?
description: "Waarschijnlijk ben jij, gemiddeld gezien, toch net wat aardiger
  dan anderen, nietwaar? Dat je dat denkt is niet zo bijzonder hoor: maar liefst
  98% van de mensen denkt namelijk dat hij/zij bovengemiddeld aardig is!"
date: 2017-03-22
categories:
  - mens-maatschappij
tags:
  - aardig
  - culturele-verschillen
  - menselijk-gedrag
  - onderzoek
  - zelfoverschatting
image: /images/763.webp
---
Ik grijp dit percentage overigens niet zomaar uit de lucht, maar baseer me op [recent onderzoek](https://www.theguardian.com/science/shortcuts/2017/mar/13/why-do-we-think-were-nicer-than-we-actually-are).

Het moge duidelijk zijn dat het cijfermatig onmogelijk is dat bijna iedereen denkt dat 'ie gemiddeld aardiger is dan de rest. Het opvallende is trouwens dat dit waanidee ook van toepassing blijkt op andere onderwerpen:  We zien onszelf in de regel ook als bovengemiddeld  intelligent, aantrekkelijk of zelfs rijvaardig.

Goed om in je achterhoofd te houden - brengt zaken wellicht wat in perspectief...

p.s. Overigens heb ik ooit gehoord dat deze onderzoeksresultaten voornamelijk gelden voor mensen in westerse landen. In sommige culturen (zoals in China) schijnt het omgekeerde juist waar te zijn en schatten mensen zich vaak ondergemiddeld slim/knap/grappig/vaardig. Een bronvermelding heb ik er niet meer van, maar na wat zoekwerk blijkt er toch wat over te vinden: [De onderzoeken in dit artikel](https://www.researchgate.net/publication/227619159_Self-esteem_and_culture_Differences_in_cognitive_self-evaluations_or_affective_self-regard) suggereren dat Chinezen even positief denken over zichzelf als Amerikanen, maar minder snel geneigd zijn zichzelf overdreven positief te beoordelen bij dergelijke tests._
