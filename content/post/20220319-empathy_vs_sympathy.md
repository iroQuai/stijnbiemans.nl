---
title: Empathy vs sympathy
date: 2022-03-19T17:23:01.906Z
draft: true
image: /images/x1080.jpeg
---
NB: artikel splitsen in ervaringsverhaal en kennis? plus link naae deze tekst: https://verkenjegeest.com/het-belangrijke-verschil-tussen-medelijden-en-medeleven/


https://youtu.be/1Evwgu369Jw

Veel van de jongeren waarmee ik werk zijn uitgevallen op school. Voor zulke jongeren zijn er regelmatig overleggen waarbij school, ouders, het buurtteam, leerplicht en wij (GGZ) overleggen over (en als het lukt ook met) die jongeren. Het doel: Die jongere weer 'op de rit' te krijgen richting een diploma. Laatst was ik bij zo'n overleg over de 17jarige Tjibbe.

Tjibbe is een op het eerste oog vrolijke en sociale jongen van 17 jaar. Op jonge leeftijd is hij betrokken geraakt bij een auto-ongeluk, waardoor hij niet aangeboren hersenletsel (NAH) heeft opgelopen. Dit is echter lang niet (h)erkent. In zijn hoog-functionerende gezin groeide hij daardoor steeds meer op als het buitenbeentje dat niet wilde leren (althans, zo dacht men er over. Dat de beperkingen, veroorzaakt door de NAH, hieraan ten grondslag lagen is pas een paar jaar geleden duidelijk geworden)

Zo'n twee jaar geleden is ons ACT-team betrokken geraakt: hij viel uit op school, werd steeds brutaler, maakte ruzie, liep regelmatig weg van huis en werd steeds somberder. Op het dieptepunt was hij met recht depressief te noemen. In die periode heeft hij een aantal keer bij het spoor gestaan met gedachten aan de dood.

Inmiddels gaat het gelukkig een stuk beter met hem. Medicatie heeft zijn stemming gestabiliseerd. Via systeemtherapie is de relatie met zijn moeder significant verbeterd en met onze ondersteuning heeft hij een stage gevonden die erg goed bij hem past.  Inmiddels is Tjibbe gemotiveerd om een beroeps-opleiding te gaan volgen. Ondanks het gebrek aan een middelbare-schooldiploma heeft de directeur van die opleiding al aangegeven een uitzondering te willen maken omdat hij  potentie zag bij Tjibbe.

Gezien alle positieve ontwikkelingen van de laatste tijd, verwachtte ik dat het groot overleg over de voortgang van Tjibbe weinig om handen zou hebben.  Niets bleek echter minder waar!

Ik zit in een vergaderruimte met twee mensen van zijn middelbare school en een leerplicht-ambtenaar, wachtend op Tjibbe en zijn moeder. Zo'n 10 minuten te laat komt moeder in haar eentje binnen. Met een zucht meldt ze dat Tjibbe boos in de auto is blijven zitten. De reden? Hij kreeg geen sigaret van z'n moeder.

Iemand stelt voor toch gewoon te beginnen; we zijn immers al uitgelopen. Dit vond ik een vreemde keus; het gesprek gaat immers over Tjibbe en hij is hier om de hoek! Men is bereid nog wel even te wachten terwijl ik Tjibbe ga halen. Ik kon me niet voorstellen dat die sigaret de daadwerkelijke reden was om zo te reageren, dus leek het me goed om het achterliggende verhaal eens te bespreken. Daarna moet het niet te moeilijk zijn om hem te motiveren mee te komen, gezien het feit dat er alleen maar positief nieuws te melden is!

Aangekomen op de parkeerplaats blijkt Tjibbe nog steeds in de auto te zitten.  Zijn muts heeft hij diep over zijn ogen getrokken en hij zit onderuitgezakt op de bijrijdersstoel. Als ik zacht op het raam klop, kijkt hij langzaam op van zijn telefoonscherm, schud kort z'n hoofd en laat zijn blik weer zakken. De uiterst sombere blik in zijn ogen liet me schrikken!  Zo verslagen had ik Tjibbe nooit eerder gezien. Nog een keer kloppen resulteerde in eenzelfde resultaat.  Ik probeer iets tegen hem te zeggen door de deur heen, maar hij reageert nergens op.

Als ik hem een whatsapp-berichtje wil sturen (hij zit toch al op z'n scherm te kijken) ontdek ik dat mijn telefoon nog binnen op tafel ligt. Shit! Ik overweeg mijn opties. Teruglopen om mijn telefoon te halen voelt niet goed. Weglopen kan bij Tjibbe overkomen alsof ik hem in de steek laat, en ik kan niet inschatten wat hij doet als ik weg ben. Die sombere blik in zijn ogen voorspelt weinig goeds, en ik bedenk me dat hij een paar weken geleden plotseling nog actieve doodsgedachten had. Terwijl ik de treingeluiden van het dichtbijgelegen station hoor, durf ik niet te garanderen dat hij daar niet heen zal lopen in mijn afwezigheid.

Er zat maar één ding op; ik ben naast de auto blijven zitten, wachtend op een moment dat Tjibbe zich meer zal openen. Desnoods wacht ik net zo lang tot zijn moeder weer terugkomt en de auto kan openen.  De nieuwe situatie die dan ontstaat biedt wellicht wel mogelijkheden in contact te komen met Tjibbe.

Rustig wachten bleek lastig; er spookten zo veel gedachten door mijn hoofd! ([expand trigclass="arrowright" targpos="inline" title="Benieuwd wat voor gedachten? klik hier)"]Regelmatig voelde ik ongeduld en machteloosheid opkomen over het niet kunnen bereiken van Tjibbe. Ook het besef dat ik allemaal mensen laat wachten in die vergaderruimte is onprettig. Daarnaast maak ik me ook zorgen over het welzijn van Tjibbe. Wat zou hij nu denken? Gelukkig glijden deze gedachten regelmatig van me af en kan ik soms zelfs even genieten van een zonnestraaltje. Direct daarna besef ik me dan meteen weer dat te openlijk genieten wellicht ongpast is,  gezien Tjibbe z'n stemming aan de andere kant van die autodeur. [/expand]. De terugkerende vraag is steeds: Doe ik hier wel goed aan? Is dit niet raar, nutteloos of zelfs verkeerd om te doen?

Opeens herinner ik me een filmpje dat een collega me een paar dagen daarvoor liet zien. Hierin wordt gesproken over het verschil tussen empathie en sympathie. De metafoor die gebruikt wordt is die van iemand die in een diepe put zit. Empathie is dan: afdalen in diezelfde put en naast iemand blijven staan. Sympathie is meer: van bovenaf de put in roepen hoe vreselijk het moet zijn daar beneden. Plotseling dringt tot me door dat ik eigenlijk precies in praktijk aan het brengen ben wat er in het filmpje beschreven wordt!  Dit gaf me veel houvast; ik ben blijkbaar niet de enige die denkt dat dit een passende methode is. Mijn zorgen verdwijnen op de achtergrond en wacht rustig verder...




20 minuten heb ik uiteindelijk naast die auto gezeten. Aan Tjibbe zag ik weinig verandering, hij bleef somber naar beneden staren. Toch moet er wel iets veranderd zijn, want opeens stapte hij de auto uit en zei vrij monter tegen me:

"Kom! We gaan naar binnen om te zeggen dat dit het laatste gesprek gaat worden, want dit slaat nergens op. Ik ken die mensen niet, die mensen kennen mij niet en gaan op basis van een dossier over mij praten? wat een onzin."

Tjibbe voegt daad bij woord: Precies deze boodschap werpt hij de mensen toe vanuit de deuropening van de vergaderzaal. De volwassenen zijn er even stil van. Tjibbe besluit hierop snel weer naar buiten te lopen. Ik ben er maar weer achteraan gelopen! Buiten wijdt Tjibbe wat meer uit over hoe onzinnig hij de situatie vindt. Ik geef aan te snappen wat hij bedoeld, maar leg hem tegelijkertijd uit dat het misschien slimmer is om deze situatie wat tactischer aan te pakken. Al




Pelle kan met me meezien dat hij wel wat te halen heeft bij haar; zij moet dat dossier immers invullen. is het niet slimmer om (op een zakelijke manier) het contact aan te gaan om je doel voor elkaar te krijgen? Pelle snapt wat ik bedoel, maar kan (nog) niet over zijn boosheid heenstappen. Het gesprek is inmiddels klaar en moeder komt ook naar buiten om te vertellen at de resultaten zijn: iedereen is positief over de ingezette route richting MBO en men ondersteunt dit van harte. zijn mentor zal het dossier zo aanvullen dat dit duidelijk wordt voor het MBO. Pelle is blij met het resultaat. We gebruiken het laatste beetje tijd om de situatie te evalueren hoe hij zijn irritatie de bovnetoon heeft laten voeren terwijl het taktischer/slimmer was om deze mensen 'in te zetten' je doel te bereiken en het gesprek op zakelijke wijze aan te gaan. Ook het advies gegeven om eerder aan de bel te trekken als je het idee hebt dat zo'n gesprek totale onzin is, dan kunnen we het voorbespreken en voorbereiden. Pelle kan dit goed horen, en we spreken af er later over door te pratne.