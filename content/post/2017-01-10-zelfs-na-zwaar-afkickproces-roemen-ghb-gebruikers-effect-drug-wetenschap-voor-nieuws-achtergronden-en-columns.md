---
title: "Zelfs na zwaar afkickproces roemen ghb-gebruikers effect drug"
date: "2017-01-10"
categories: 
  - "middelen-verslaving"
tags: 
  - "afkicken"
  - "ghb"
  - "ontwenningsverschijnselen"
  - "verslaving"
  - "verslavingszorg"
coverImage: "ghb-e1491635844640.jpg"
---

Afgelopen week in de Volkskrant veel aandacht voor GHB. In de krant van dinsdag 10 januari staat een artikel op pagina 3: "[Zelfs na zwaar afkickproces roemen ghb-gebruikers effect drug](http://www.volkskrant.nl/wetenschap/zelfs-na-zwaar-afkickproces-roemen-ghb-gebruikers-effect-drug~a4446036/)". Een citaat uit dit artikel:

> Ghb-verslaving hoort tot de moeilijkst te behandelen verslavingen in Nederland, vergelijkbaar met heroïne. [Onderzoekers hebben nu vastgesteld hoe dit komt](http://www.volkskrant.nl/4446030): gebruikers blijven ghb hun hele verslaving lang zien als een middel dat vrijwel alleen goede kanten heeft. Tot ver na het afkicken roemen ze de effecten van de drug.

Verderop in diezelfde krant staat een pagina-groot achtergrondartikel met veelal dezelfde informatie, aangevuld met persoonlijke verhalen en achtergrondinformatie: ["Zonder ghb is alles eng en bedreigend"](http://www.volkskrant.nl/wetenschap/zonder-ghb-is-alles-eng-en-bedreigend~a4446030/?hash=4890630a4039514d96aa4b2abc852a46674fbddf). Een paar indrukwekkende citaten uit dit artikel.

Over het afkickproces:

> Hij moest, net als andere ghb-gebruikers, 24 uur per dag met een camera worden bewaakt. Omdat 'cold turkey' afkicken van ghb te gevaarlijk is, dienden verpleegkundigen hem steeds lagere hoeveelheden ghb toe. Via camera's op de kamer bekeken ze of hij niet 'out' ging, of dat hij door de heftige ontwenningsverschijnselen niet in een psychose zou belanden.

Over de ernst van de verslaving:

> Harmen Beurmanjer hield diepte-interviews met langdurig verslaafden. De opvallende conclusie: ook als gebruikers zich realiseren dat ze verslaafd zijn, blijven ze ghb zien als een middel dat vrijwel alleen positieve kanten heeft. Tot vér na het afkicken roemen ze de effecten. 'Een gebruiker verwoordde het heel treffend', zegt Beurmanjer. 'Hij zei: het leven met ghb is moeilijk, maar het leven zonder ghb is ondraaglijk.'
> 
> 'Ik ben zo verliefd op die ghb', aldus een ondervraagde. 'Het is zo'n groot oplossingsmiddel voor me.' Ze zegt nooit een echt goede reden te hebben gevonden om niet meer te gebruiken. 'Zelfs het overlijden van mijn vriend aan ghb was niet genoeg.'

Het achtergrondartikel geeft een goed kijkje in de manier waarop GHB gebruikt wordt. Het meest indrukwekkend om te lezen vond ik nog om te zien hoe lastig het voor mensen is om van GHB af te blijven als ze er eenmaal aan gewend zijn. Naast lichamelijke behoefte speelt ook het gebrek aan (ervaren van) negatieve effecten een grote rol.

**Bronnen:** \- Nieuwsbericht: "[Zelfs na zwaar afkickproces roemen ghb-gebruikers effect drug](http://www.volkskrant.nl/wetenschap/zelfs-na-zwaar-afkickproces-roemen-ghb-gebruikers-effect-drug~a4446036/)". - Achtergrondartikel: [“Zonder ghb is alles eng en bedreigend”](http://www.volkskrant.nl/wetenschap/zonder-ghb-is-alles-eng-en-bedreigend~a4446030/?hash=4890630a4039514d96aa4b2abc852a46674fbddf)
