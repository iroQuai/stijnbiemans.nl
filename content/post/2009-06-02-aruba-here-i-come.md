---
title: "Aruba, here I come! :)"
date: "2009-06-02"
categories: 
  - "blog"
  - "overige"
tags: 
  - "aruba"
  - "begeleiding"
  - "koninkrijksspelen"
  - "kunstbende"
  - "workshops"
---

\[caption id="" align="alignright" width="209" caption="Nee serieus, ik moet gewoon werken! "\]![Nee serieus, ik moet gewoon werken! ](images/anguilla_719_l.jpg)\[/caption\]

21 t/m 28 juli ga ik naar Aruba! Hier ben ik een van de begeleiders van de 25 Nederlandse jongeren die de landelijke finale van Kunstbende 2009 gewonnen hebben.

Kunstbende Nederland heeft in samenwerking met plaatselijke culturele organisaties wedstrijden georganiseerd in het kader van de **Koninkrijkspelen Cultuur.**

**Koninkrijkspelen Cultuur, wat is dat?** De Koninkrijkspelen Cultuur zijn opgezet om het ontwikkelen en stimuleren van wederzijds begrip tussen de Nederlandse, Antiliaanse en Arubaanse jeugd te bevorderen. Naast de Cultuurspelen zullen ook de Sportspelen georganiseerd worden en zal Nederland politiek vertegenwoordigd worden door Minister Plasterk en Pieter van Vollenhoven.

**Wanneer?** De Spelen van 2009 zullenÂ op Aruba worden gehouden van 25 t/m 31 juli 2009. Kunstbende zit van **21 t/m 28 juli** met 25 jongeren op Aruba om samen met 50 andere jongeren uit het Koninkrijk een openingsvoorstelling te maken.

Kijk [hier](http://www.myspace.com/gangdiarte) voor meer info over Kunstbende Aruba, oftewel 'Gang di Arte'.

Mocht je toevallig in de buurt zijn, kom gerust even langs! ;)
