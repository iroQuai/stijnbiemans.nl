---
title: Tourmanager Mapenzi Tamu @ AMREF Flying Doctors
date: 2009-03-30
categories:
  - werkervaring
tags:
  - amref
  - begeleiding
  - flying-doctors
  - goede-doelen
  - mapenzi-tamu
  - theater
  - tour
lastmod: 2022-03-11T15:03:59.474Z
---

[![](images/mapenzitamu.jpg)](http://www.mapenzitamu.nl)

Periode: 31 maart 2009 - 20 april 2009 (3 weken)

Drie weken lang was ik (24 uur per dag!) tourmanager van MAPENZI TAMU (_Sweet love_ in Swahili), een theatergroep bestaande uit 18 ex-straatjongeren uit Kenia.

Deze jongeren komen allemaal uit de sloppenwijken van Nairobi, Kenia. In die sloppenwijken is een heel project opgezet om jongeren meer kansen te geven. Om er voor te zorgen dat ze een plek hebben waar ze water en eten kunnen krijgen en te zorgen dat er altijd activiteiten zijn in dat opvangcentrum. Ze proberen die jongeren hun eigenwaarde terug te geven door creatieve middelen in te zetten. Theater als grootste middel. Dat heeft veel effect gehad, twee jaar geleden is er een heel theaterstuk gemaakt met die jongeren en zijn ze naar Italië en Nederland gekomen om een aantal optredens te doen.

Nu, twee jaar later heeft (min of meer) dezelfde groep een nieuw theaterstuk gemaakt en ze gaan weer rondtouren in Nederland. Naast al die optredens is er een heel sociaal programma opgezet waarbij die jongeren naar bijv. de Glen Mills school gaan of gaan voetballen met straatjongeren uit de bijlmer. Ik ben in die periode dus de tourmanager, het aanspreekpunt voor zowel die groep als de theaters en de andere plekken waar we heen gaan. Ik zit drie weken dag en nacht bij deze groep.

\[expand title="- lees hier de tekst die achter op de flyer stond."\]_Voor jonge Afrikanen is de liefde niet zonder risico’s. Daar gaat het dan ook over in MAPENZI TAMU. Jonge Afrikaanse acteurs – afkomstig van de straat – laten met realiteitszin, gevoel en humor zien wat liefde is in een voorstelling vol emotie, straatmuziek, rap, hiphop en jazz. MAPENZI TAMU wordt voorafgegaan door een indringende documentaire. De kijker ervaart waar de acteurs vandaan komen en wat ze in het dagelijks leven meemaken. De voorstelling laat zien dat in een land dat wordt geteisterd door aids en tienerzwangerschappen, ook de mooie kanten van de liefde bestaan. MAPENZI TAMU maakte al furore in Kenia en nu is het de beurt aan Nederland._

_De netto opbrengsten van de MAPENZI TAMU-tournee worden onder meer besteed aan het Dagoretti Child In Need-project van AMREF. In de Keniase hoofdstad Nairobi leven ca. 125.000 kinderen op straat. Daar hebben ze te kampen met problemen als verwaarlozing, verlating, honger en ondervoeding, ziekte, drugsgebruik, kinderarbeid, tienerzwangerschap, geweld, discriminatie en criminaliteit. AMREF vangt dagelijks kinderen op in een buurthuis in de wijk Dagoretti. Daar krijgen ze eten en worden ze voorgelicht over en begeleid bij een gezond en hygiënisch leven. Daarnaast wordt er veel aandacht besteed aan vrijetijdsinvulling zoals straatvoetbal, filmproducties en theater.\[/expand\]_

- [Bezoek de website van Mapenzi Tamu](http://www.mapenzitamu.nl)
- [Bekijk het bezoek aan de Condomerie in Amsterdam (AT5)](http://www.at5.nl/artikelen/14729/keniaanse-acteurs-krijgen-condoomworkshop)
- [Bekijk de repetities in Kenia (Novum Nieuws)](mms://mediafarm.hosting.nob.nl/ftv/20090326_311749_FTV_0000boulevard_350.asf?WMCache=0)
