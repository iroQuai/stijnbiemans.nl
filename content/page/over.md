---
title: Over mij
date: 2017-04-08
menu:
  main:
    weight: -100
    params:
      icon: user
draft: false
featured image: /images/avatar.png
---
> LET OP: deze pagina is al tijden niet geupdate

Ha! Ik ben Stijn en woon in Amersfoort met mijn vriendin en drie kinderen. Ik werk al jaren in de GGZ. Eerst als sociotherapeut in diverse klinieken, de laatste jaren als ambulant behandelaar volgens het model ["Assertive Community Treatment"](https://www.fivoor.nl/locaties/utrecht-jeugdteams/). Het meest heb ik met pubers gewerkt; jongeren in de leeftijd 12-24 die in een snel veranderende levensfase. Voordat ik in de ggz werkte, werkte ik ook al veel met jongeren in de sociaal-culturele sector (onder andere bij _Kunstbende_ en _de Vrolijkheid_). 

In '09 heb ik mijn HBO-diploma [Culturele en Maatschappelijke Vorming](https://www.carrieretijger.nl/opleiding/sociaal/culturele-en-maatschappelijke-vorming) gehaald (dat valt nu onder "HBO Social Work") In '17 volgde een post-HBO opleiding tot [GGZ Agoog](https://www.rinogroep.nl/opleiding/4438) en in '22 heb ik een post-hbo opleiding tot [Systeem Therapeutisch Werker](https://www.nvrg.nl/systeemtherapeutisch-werker) gevolgd. Op dit moment ben ik bezig met de bijbehorende supervisietrajecten.

## Werkzaamheden
Mijn eerste werkende jaren na afronden van mijn studie waren dus in de sociaal-culturele sector; via kunst en creativiteit jongeren motiveren meer uit zichzelf te halen. Soms op een professioneel podium (_zoals bij Kunstbende_), op andere momenten in diverse asielzoekercentra (als projectcoördinator bij _Stichting de Vrolijkheid_). Later heb ik de overstap gemaakt naar de GGZ. In al deze ervaringen spelen groepsdynamische, sociaal maatschappelijke, organisatorische en creatieve elementen een rol. 
- Voor meer info is mijn C.V. te vinden op [LinkedIn](https://www.linkedin.com/in/stijnbiemans/) 

## Interesses

### verbindingen leggen

Ik houd ervan om mensen te verbinden. Niet alleen in mijn werk, maar ook in mijn eigen leefomgeving. In de 7 jaar dat ik anti-kraak woonde, heb ik veel hieraan aandacht besteed  in mijn eigen wijk: [Buurland Utrecht](http://www.buurlandutrecht.nl/). Ik organiseerde hier, samen met de andere bewoners, veel evenementen (van buurtfeesten tot anti-inbraakborrels.). Inmiddels ben ik verhuisd naar een woning die iets meer geschikt was voor het leven met kinderen, maar blijf altijd op zoek naar nieuwe mogelijkheden in mijn huidige wijk.

### Rommelen met techniek

In de spaarzame vrije tijd die nog overblijft rommel ik graag met computers en telefoons. Ik haal er lol uit om de grenzen van het haalbare op te zoeken: Ik experimenteer met aangepaste telefoonsoftware, zoek constant naar de slimste en handigste apps, koppel alles wat verbonden kan worden, zodat ik mijn computer bestuur met mijn telefoon of mijn [thuisserver automatisch de nieuwste films download](http://www.stijnbiemans.nl/technologie/mijn-ideale-media-center-setup/) en mijn tv een 'alert' stuurt als 'ie klaar is). Daarnaast experimenteer ik veel met mini-computertjes zoals de [Raspberry Pi](http://www.stijnbiemans.nl/tag/raspberry-pi/).

## Deze website
Op deze website probeer ik allerlei dingen te verzamelen die ik interessant vind. Zoals hierboven te lezen is, kan dat dus van alles zijn, variërend van groepsdynamiek tot smartphonetechniek. Naast de items op deze website, probeer ik interessante video's, afbeeldingen en muziek zo veel mogelijk online te documenteren. Benieuwd? Kijk dan gerust eens op onderstaande profielen:

- Mijn laatst geluisterde muziek op [Last.FM](https://www.last.fm/user/iroQuai)
- Mijn playlists op [Spotify](https://play.spotify.com/user/stijnbiemans)
- Mijn favoriete afbeeldingen op [Pinterest](https://nl.pinterest.com/stijnbiemans/)
- Laatst bekeken Films en Series op [Trakt.tv](https://trakt.tv/users/iroquai)
- Mijn lievelingsboeken op [Goodreads](https://www.goodreads.com/user/show/27431420-stijn)
